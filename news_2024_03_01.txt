सन्देशखालीप्रकरणस्य मुख्यारोपी टी.एम.सी. नेता शाहजहानशेख: दलत: निलम्बित:।
पश्चिमबङ्गराज्ये संदेशखालीहिंसायाः मुख्याभियुक्तः टीएमसी-नेता शाहजहानशेखः अद्य गृहीतः। कोलकाता-उच्चन्यायालयस्य आदेशेन बङ्गपुलिसदलेन सः सरबेरियाक्षेत्रात् गृहीतः। शाहजहानशेखः टीएमसीदलस्य प्रभावशाली नेता अस्ति। शाहजहानशेखः प्रथमवारं तदा प्रकाशे आगतः यदा बङ्गाल-राशनवितरणघोटालेप्रकरणे प्रश्नोत्तराय आगते ईडी-दले आक्रमणं कृत्वा पलायित:। तदनन्तरं तत्रत्याः महिलाः शाहजहानशेखस्य उपरि भूमिहरणस्य, तस्य सहयोगिभि: यौन-उत्पीडनस्य आरोपं कृतवन्तः। ममतासर्वकारस्य प्रभावात् इदानीं यावत् स: गृहीत: नासीत् परन्तु यदा कोलकाता-उच्चन्यायालयेन तस्य ग्रहणस्य आदेशः दत्तः तदा पुलिसदलेन स: गृहीत:।

महात्मागान्धिनः वल्लभायि पटेलस्य जनिप्रदेशौ महानगरे कारिते।
अहम्मदाबादः> महात्मागान्धिनः जन्मग्रामः पोर्बन्दर नामकः, तथा च सर्दार् वल्लभायिपटेलस्य जन्मग्रामः नडियादश्च महानगररूपेण [Corporation] उद्धर्तुं गुजरालसर्वकारेण निश्चितम्। इदानीम् एते नगररूपेणैव [Municipality] वर्तेते। 
पोर्बन्दरं, समीपस्थां  छायानगरसभां च संयोज्य महानगरं रूपवत्करिष्यति। २०११ जनसंख्यागणनामनुसृत्य ६. ३२लक्षं जनाः तत्र वसन्ति। खेडजनपदस्य नडियादः समीपप्रदेशैः सह संयोज्य महानगररूपेण परिवर्त्यमाने ४. ७५ लक्षं भविष्यति जनसंख्या।
अनेन गुजराते महानगराणां संख्या १७ भविष्यति। इदानीं ८ महानगराणि सन्ति।  राज्ये सप्त नगराणि महानगराणि कारयितुं आयव्ययपत्रे प्रख्यापितमासीत्। पोर्बन्तरं नदियादं च अभिव्याप्य ९ नूतनानि महानगराणि भविष्यन्ति।