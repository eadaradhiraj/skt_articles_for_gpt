अमेरिकादेशे अन्यः एक: भारतीयः मृत: प्राप्त:, भरतनाट्यम्-नर्तक: गोलिकाभिः हतः।
अमेरिकादेशे भारतीयमूलस्य नागरिकाणामुपरि आक्रमणानि क्रमेण वर्धन्ते। अन्यस्मिन् आक्रमणे मिझोरीप्रदेशस्य सेण्ट् लुईस्-नगरे ३४ वर्षीयः भारतीयः शास्त्रीयनर्तकः गोलिकाभिः हतः।
प्रतिवेदनानुसारं कुचिपुडी-भारतनाट्यम्-नर्तक: अमरनाथघोषः गतवर्षे नृत्यकलायां पीएचडी-पदवीं प्राप्तुं अमेरिकादेशं गतः। सेण्ट् लुईस्-अकादमीसीमायाः समीपे सः गोलिकाभिः मारितः। मृतकस्य मित्रेण एतस्मिन् विषये ट्वीट्-माध्यमेन सर्वे सूचिता:।

पाकिस्ताने दिनद्वये एव द्वितीयस्य आतङ्कवादिनः अपि मृतशरीरं प्राप्तम् य: अनेकेषु आक्रमणेषु संलग्नः आसीत्।
पाकिस्तानदेशात् द्वयोः आतङ्कवादिनो: मृत्योः वार्ता क्रमशः बहिः आगता। शनिवासरे कुख्यात: आतङ्कवादीनेता शेखजमील-उर-रेहमान: खैबरपख्तुनख्वानगरस्य एबटाबास्थाने रहस्यपूर्णपरिस्थितौ प्राप्त:। रहमानः संयुक्तजिहादपरिषदः (UJC) महासचिवः, तहरीक-उल-मुजाहिदीनस्य (TuM) अमीरः च आसीत्। सः काश्मीरस्य पुलवामानगरस्य निवासी आसीत्। २०२२ तमस्य वर्षस्य अक्टोबर्-मासे गृहमन्त्रालयेन स: आतङ्कवादी इति घोषितम्। तस्य मृत्योः कारणम् ज्ञातं नास्ति। सः जम्मू-कश्मीरे अनेकेषु आतङ्कवादि-आक्रमणेषु संलग्नः अस्ति तथा च पाकिस्तानस्य गुप्तचरसंस्थायाः ISI इत्यनेन सह अपि कार्यं कुर्वन् आसीत्। उल्लेखनीयं यत् अन्तिमेषु मासेषु पाकिस्ताने रहस्यपूर्णपरिस्थितौ अनेके आतङ्कवादिनः मारिताः अथवा मृताः प्राप्ताः।

भारतीयजनतापक्षस्य लोकसभानिर्वाचनस्य प्रथमसूचे: स्पष्ट: सन्देश:। जनादेशस्य सम्यक् प्रदर्शनं च।
भारतीयजनतापक्षस्य १९५ लोकसभाप्रत्याशिनां सूच्यां बहवः सन्देशाः निगूढाः सन्ति, आगामिसूच्यां कस्य चयनं भविष्यति इति संकेतं ददाति। अस्यां सूच्यां बृहत्तमः सन्देशः केन्द्रीयमन्त्रिणां कृते अस्ति यत् यदि ते भविष्ये केन्द्रीयमन्त्रिमण्डले स्वस्थानं धारयितुम् इच्छन्ति तर्हि तै: सर्वै: जनादेश: प्राप्तव्य:। सम्भवतः अत एव दलस्य प्रथमसूचौ मोदीसर्वकारस्य ३४ मन्त्रिणः स्थापिताः।

प्रथमसूचौ दलेन २०१९ तमस्य वर्षस्य निर्वाचने यस्मिन् स्थाने पराजय: प्राप्त: तेषु आसनेषु अधिकं ध्यानं दत्तमस्ति। गतलोकसभानिर्वाचने दलेन प्राप्तेषु केषुचित् आसनेषु प्रत्याशिनां परिवर्तनं कृतमस्ति। 

प्रथमसूचौ पूर्वमुख्यमन्त्रित्रयं पूर्वमुख्यमन्त्रिणां पुत्रपुत्रौ चेत्येतान् स्थानं दत्त्वा स्पष्ट: सन्देश: दत्त: यत् दल: परिश्रमिणः लोकप्रियनेतॄन् न विस्मरति।
