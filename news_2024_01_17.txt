रतिमासं प्रथमे मङ्गलवासरे सुन्दरकाण्डस्य हनुमानचालीसा स्तोत्रस्य च पाठ: - केजरीवाल,   क्रुद्धः ओवैसी       

अयोध्यायां एकतः राममन्दिरस्य रामस्य प्राणप्रतिष्ठाकार्यक्रमस्य सिद्धता  क्रियन्ते, अपरतः दिल्लीनगरस्य आम आदमीपक्षेण प्रतिमासं 'सुन्दरकाण्ड'पाठस्य आयोजनस्य घोषणा कृता अस्ति। देहल्यां प्रतिमासं प्रथमे मङ्गलवासरे अयं पाठ: मदिरेषु भविष्यति। अरविन्द केजरीवालस्य दलेन कृता एषा घोषणा एआईएमआईएम-प्रमुखः असदुद्दीन ओवैसी इत्यस्मै नारोचत । तेनोक्तं यत् विपक्षनेतार: अपि प्रधानमन्त्रिण: मोदिन: योजनाया: अनुसरणं कुर्वन्ति। अद्यत्वे निर्वाचने मतानि प्राप्तुं हिन्दुत्वस्य स्पर्धा जायमाना अस्ति।

'I.N.D.I.A.' संघस्य 22 जनवरी दिनाङ्कस्य सिद्धता। राहुलममताकेजरीवालादिनां योजना       

एकतः सर्वकार: देशे सर्वत्र अयोध्यायां प्राणप्रतिष्ठायाः सज्जतां प्रबलतया कुर्वन् अस्ति, अपरतः विपक्षनेतारः तस्मिन् दिने आमन्त्रणे सत्यपि तत्र न गमिष्यन्ति। कार्यक्रमोऽयं भा.ज.दलस्य संघस्य च इति उक्तवन्त: ते नेतार: तस्मिन् एव दिने मन्दिरं गन्तुं योजनां कुर्वन्त: सन्ति। 'I.N.D.I.A.' संघस्य दलानां कार्यकर्तार: मन्दिरेषु गत्वा कार्यक्रमान् आयोजयितुं निश्चयं कृतवन्तः। तदर्थं काङ्ग्रेसदलस्य सांसद: राहुलगान्धी गुवाहाटीनगरस्य शिवमन्दिरे कामाख्यामन्दिरे च दर्शनं करिष्यति, पश्चिमबङ्गस्य मुख्यमन्त्री ममता बेनर्जी कोलकातानगरे कालीपूजां करिष्यति। दिल्लीनगरस्य मुख्यमन्त्री अरविन्द केजरीवालः सुन्दरकाण्डस्य पाठं करिष्यति।