अम्बाणीपरिवारेण जामनगरस्य जोगावडग्रामे आयोजित: समूहभोज:। ग्रामजनै: मुकेश अम्बाणी इत्यस्मै दत्त: ’हालारी’ उष्णीष:
अनन्त अम्बाणी-राधिका मर्चन्ट इत्यनयो: विवाहपूर्वसमारोहस्य आयोजनं मार्चमासस्य प्रथमदिनात् ३ मार्चपर्यन्तं कृतमस्ति।रिलायन्स् इण्डस्ट्रीज परिसरं परितः ग्रामेषु सुखदं वातावरणं वर्तते। अम्बाणीपरिवारेण ग्रामीणक्षेत्रेषु लोकडायरा ग्रामभोज: इत्यादयः कार्यक्रमाः आयोज्यन्ते। यस्मिन् मुकेशभाई अम्बाणी, अनन्त अम्बाणी अन्यपरिवारजना: च भागं गृह्णन्त: सन्ति।
जामताडामण्डले दुःखदा दुर्घटना। झाझा-आसनसोल एक्स्प्रेस् रेलयानेन आहता: १२ जनाः। द्वौ मृतौ।
झारखण्डस्य जामताडामण्डले बुधवासरे रात्रौ एकः हृदयविदारिणी रेलदुर्घटना अभवत्। कलझारिया-समीपे रेलयानेन १२ जनाः आहताः येषु रेलमार्गस्य समीपे द्वयोः जनयो: मृतशरीरे प्राप्ते। बहवः अपि क्षतिग्रस्ताः अभवन्। तेषु केषाञ्चन स्थितिः गम्भीरा अस्ति। ते सर्वे आसनसोल-झाझा-रेलयानेन गच्छन्ति स्म इति कथ्यते। अभियान्त्रिकदोषात् कालझारियासमीपे रेलयानं स्थगितम्। अस्मिन् काले जनाः रेलयानात् अवतीर्य रेलमार्गे स्थितवन्तः । तदानीं आगच्छता भागलपुर-यशवन्तपुर-एक्सप्रेस-यानेन दुर्घटना इयं घटिता।
मणिपुरे एएसपी अमितस्य अपहरणस्य विरुद्धं शतशः सैनिकै: कृतं प्रदर्शनम्। स्वशस्त्राणि निक्षिप्य प्रदर्शित: विरोध:
मणिपुरस्य इम्फाल-उपत्यका-क्षेत्रस्य चतुर्णां मण्डलानां शतशः कमाण्डो-कर्मचारिणः बुधवासरे एकस्य अतिरिक्तपुलिस-अधीक्षकस्य निवासस्थाने आक्रमणस्य अपहरणस्य च विरुद्धं प्रतीकात्मक-विरोधरूपेण स्वशस्त्राणि अध: स्थापितवन्तः। मैतेई-सङ्गठनस्य अरामबाई तेंगगोल-इत्यस्य २०० कार्यकर्तारः मंगलवासरे रात्रौ इम्फाल-नगरस्य वाङ्गखेई-नगरस्य अतिरिक्त-पुलिस-अधीक्षकस्य अमित-मायेंगबाम इत्यस्य निवासस्थाने आक्रमणं कृत्वा अपहरणं कृतवन्तः आसन्