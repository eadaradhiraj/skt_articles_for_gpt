कर्तव्यपथे सञ्चलने देशस्य असाधारणी महिलाशक्ति:। भारतीयनारीणाम् अभूतपूर्वं प्रदर्शनम्।
अद्य सम्पूर्णे देशे ७५तम: गणतन्त्रदिवस: आचरित:। राष्ट्रपति: द्रौपदी मुर्मू, पीएम मोदी च अस्मिन् अवसरे देशवासिनां कृते अभिनन्दनं दत्तवन्तौ। कर्तव्यपथे आयोजिते गणतन्त्रदिवसस्य पथसञ्चलने देशस्य असाधारण-महिला-शक्तिः प्रदर्शिता, यस्या: सर्वेऽपि प्रशंसां कृतवन्त:। एतस्मिन् वर्षे प्रप्रथमवारं तिसॄणामपि सेनानां महिलादल: कर्तव्यपथे संचलनं कृतमस्ति। तत्रापि महिलादलेन कृतं मोटरसाइकिलद्वारा प्रदर्शनं दृष्ट्वा सर्वेऽपि मन्त्रमुग्धा: जाता:।
राष्ट्रपतिभवने फ्रांसदेशस्य राष्ट्रपते: इमैनुएल मैक्रों इत्यस्य भव्यं स्वागतम्। द्रौपदी मुर्मू इत्यनया भारतस्य फ्रान्सस्य च समानतायाः कारणं दत्तम्।
राष्ट्रपतिः द्रौपदी मुर्मू शुक्रवासरे राष्ट्रपतिभवने फ्रांसदेशस्य राष्ट्रपति: इमैनुएल मैक्रों इत्यनेन सह मेलनमकरोत्। तस्य राष्ट्रपतिभवने भव्यं स्वागतं जातम्। अस्मिन् काले उपराष्ट्रपति: जगदीप धनखड, प्रधानमन्त्री नरेन्द्र मोदी, सीजेआई डीवाई चन्द्रचूड आदय: गणमान्या: जना: उपस्थिता: आसन्।अस्मिन् काले राष्ट्रपतिः द्रौपदी मुर्मू भारत-फ्रांसयोः सम्बन्धेषु अवदत् यत् भोजनस्य विषये वयं स्वस्वविशेषैः परस्परं प्रभावं जनयाम:। फ्रान्सदेशे प्राचीनभारतीयभाषायाः वैदिकशास्त्रस्य च प्रसिद्धाः विद्वांसः सन्ति, तथैव भारतीयछात्रेषु फ्रेंचभाषा अतीव लोकप्रिया अस्ति।
तीरसंरक्षणसेनायाः कृते चतुर्दश निरीक्षणमहानौकानां क्रीणनाय१०७० कोटि रूप्यकाणां संविदायां  केन्द्रप्रतिरोधमन्त्रालयेन हस्ताक्षरं न्यस्तम्। ।
नवदिल्ली> भारततीरसेनायाः कृते केन्द्रसर्वकारः अत्याधुनिकाः निरीक्षणमहानौकाः क्रीणाति। तदर्थं मुम्बै देशस्थे  मास्गाव् डोक् षिप्प् बिल्डेष्स् लिमिटेड् (एम् डि एल् ) नाम संस्थया सह१०७० कोटि रूप्यकाणां संविदायां (contract) प्रतिरोधमन्त्रालयेन हस्ताक्षरं न्यस्तम्। भारतीयनाविकसेनायाः कृते युद्धनौकाः अन्तर्वाहिनीः च निर्मीयमाणा यन्त्रशाला भवति एम् डि एल्