गुजरातस्य पोरबन्दरे ४८० कोटिरूप्यकाणां ’ड्रग्स्’ मादकद्रव्यं प्राप्तं, ६ पाकिस्तानदेशीया: गृहीताः
समुद्रमार्गेण भारते मादकद्रव्याणां व्यापारः दिने दिने वर्धमानः अस्ति। परन्तु सर्वकारः तटरक्षका: च विषयेऽस्मिन् सजगा: सन्ति। इदानीं मादकद्रव्यतस्कराणां विरुद्धं प्रमुखकार्यवाह्याम् एटीएस, मादकद्रव्यनियन्त्रणब्यूरो, तटरक्षकदलेन च प्रायः ४८० कोटिरूप्यकाणां मादकद्रव्याणि प्राप्तानि। तस्करा: नौकायामेतत् आनयन्ति स्म। नौकायां ६ पाकिस्तानदेशीया: आसन् ते च गृहीताः सन्ति।

CAA आवेदकेन नागरिकतां प्रमाणिकर्तुं नव पत्राणि दातव्यानि भविष्यन्ति, भारतप्रवेशस्य दिनाङ्कार्थं २० पत्राणि।
नागरिकता (संशोधन) अधिनियम २०१९ (CAA) अन्तर्गतं भारतीयनागरिकतायै आवेदकेन अफगानिस्तानस्य, बाङ्गलादेशस्य, पाकिस्तानस्य वा नागरिकः इति सिद्धयितुं कतिपयानि प्रमाणपत्राणि प्रस्तुतव्यानि भविष्यन्ति। वैधः अथवा समाप्तावधिः पारपत्रं, परिचयपत्रं, भूमि-अभिलेखः च समाविष्टाः नव-प्रमाणलेखेषु कमपि अभिलेखं प्रस्तुतं कर्तुं शक्नोति । आवेदकाः भारतं आगत्य प्रवेशपत्रस्य प्रतिलिपिः, आप्रवासनमुद्रापत्रम् इत्यादीनां २० प्रमाणलेखत: किमपि दातुं शक्नुवन्ति।

एशिया-यूरोपयोः मध्ये ८००० कि.मी.पर्यन्तम् अन्तरं न्यूनीभविष्यति, भारत-रूसदेशौ संयुक्तरूपेण 'उत्तरसागरमार्गं' विकसितं करिष्यत:।
रूसस्य सर्वकारीयपरमाणु-ऊर्जानिगमस्य रोसातोम् इत्यस्य मुख्याधिकारिणा प्रकटितं यत् भारतरूसयो: मध्ये 'उत्तरसागरमार्गस्य' 'थर्मो परमाणुसंलयनस्य' च विषये चर्चा अभवत्। सः अवदत् यत् भारत-रूसयोः मध्ये उत्तरसागरमार्गस्य मिलित्वा विकासस्य विषये चर्चा अस्ति। सम्प्रति केवलं रूसीकम्पनी रोसाटोम् अस्य मार्गस्य विकासे कार्यं कुर्वती अस्ति। अस्य मार्गस्य विकासानन्तरं तैलम्, अङ्गारं, एलएनसी च रूसदेशात् भारतं प्रति सुलभतया शीघ्रं च प्रेषयितुं शक्यते। एतदतिरिक्तं एशियातः यूरोपपर्यन्तम् अन्तरमपि न्यूनीभविष्यति।