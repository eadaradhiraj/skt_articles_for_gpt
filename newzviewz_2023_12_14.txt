“धार्मिकस्थानेषु ध्वनिवर्धकयन्त्राणां प्रयोगे प्रतिबन्धः”..... मुख्यमन्त्रिण: मोहनयादवस्य प्रथम: आदेश:       
मध्यप्रदेशस्य नवनिर्वाचितः मुख्यमन्त्री मोहनयादवः मुख्यमन्त्रीपदस्य शपथं स्वीकृतवान्। एतेन सह प्रप्रथमं अद्य स: धार्मिकस्थानेषु ध्वनिवर्धकयन्त्राणां प्रयोगे प्रतिबन्धं उद्घोषितवान् अस्ति। यतोऽहि मर्यादापूर्वकं (अनुमतं डेसिबल्) यन्त्राणां प्रयोगे अनुमति: अस्ति परन्तु अनियमित-अनियन्त्रित-उपयोगे प्रतिबन्ध: स्थापित: अस्ति।

संसदि आक्रमणस्य वार्षिक्यां तिथौ लोकसभासुरक्षायां प्रमाद:, प्रेक्षकखण्डतः द्वौ युवकौ कूर्दित्वा धूमशलाकां ज्वालितवन्तौ।       
अद्य संसद: शीतकालीनसत्रस्य अष्टमे दिवसे संसद: सुरक्षायां महान् प्रमाद: दृष्ट:। प्रवर्तमाने लोकसभाकार्ये द्वौ युवकौ सहसा प्रेक्षकखण्डतः कूर्दितवन्तौ, अपि च धूमशलाकां ज्वालितवन्तौ येन समग्रं स्थानं धूमयुक्तं जातम्। एतेन संसद: कार्यं स्थगितं जातम्। संसदि एतादृशेन दुष्कृत्येन सुरक्षाकार्ये अपि प्रश्नार्थचिह्नं उद्भूतमस्ति।
