*श्रीरामायणकथा, बालकाण्डम्!*
(प्रथमः सर्गः)
कौशलप्रदेशः, यस्य स्थापनां वैवस्वतमनुः अकरोत्। 
स प्रदेशः पवित्रसरयूनद्याः तटे स्थितः वर्तते। सुन्दरी समृद्धा च अयोध्यानगरी तस्य प्रदेशस्य राजधानी वर्तते। 
 वैवस्वतमनोः वंशे अनेके शूरवीराः पराक्रमिणः प्रतिभाशालिनः च राजानः अभवन्, तेषु राजा दशरथः अन्यतमः आसीत्।
 राजा दशरथः वेदज्ञः, धर्मपरायणः, दयालुः, रणकुशलः, प्रजापालकः चासीत्। 
तस्य राज्ये सर्वाः प्रजाः कष्टरहिताः, सत्यनिष्ठा ईश्वरभक्ताश्च आसन्। 
 एकदा दर्पणे स्वस्य कृष्णवर्णेषु केशेषु पलितं केशं दृष्ट्वा राजा दशरथः विचारम् अकरोत् यद् मम यौवनं शीघ्रं हि समाप्ततां गच्छेत्, परन्तु इदानीमपि अहं निःसन्तानः अस्मि इति।
मम वंशः अग्रे कथं वर्धेत, तथा च मम उत्तराधिकारिणः अभावे  राज्यस्य किं भवेत् इति।
एवं विचिन्त्य सः पुत्रप्राप्तेः हेतोः पुत्रेष्टियज्ञं कर्तुं सङ्कल्पम् अकरोत्।
स्वीयं कुलगुरुं वसिष्ठम् आहूय तत् सर्वं वृत्तान्तम् अश्रावयत्, सः मार्गदर्शनं कारयेत् इत्यस्य प्रार्थनां च अकरोत्। 
राज्ञः विचारम् उचितं युक्तियुक्तं च ज्ञात्वा गुरुः वसिष्ठः अवदत् हे राजन्! पुत्रेष्टियज्ञः क्रियते चेद् भवतः मनः कामना अवश्यं पूर्णा भवेदिति मम विश्वासः। अतः भवान् शीघ्रातिशीघ्रं पुत्रेष्टियज्ञं कुर्यात्। तदर्थं भवान्  सुन्दरस्य कस्यचन श्यामवर्ण-अश्वस्य व्यवस्थां कुर्यात्।
 गुरोः वसिष्ठस्य मन्त्रणानुसारं शीघ्रं हि महाराजः दशरथः सरयूनद्याः उत्तरभागे सुसज्जितायाः अत्यन्तं मनोरमयज्ञशालायाः निर्माणम् अकारयत्। तदनन्तरं सर्वेभ्यः मन्त्रिभ्यः  सेवकेभ्यश्च यज्ञस्य कृते सर्वां व्यवस्थां कर्तुम् आदेशं प्रदाय महाराजः दशरथः तस्य त्रिसृभ्यः राज्ञीभ्यः यज्ञस्य शुभसूचनाम् अददात्।
महाराजस्य वचनं श्रुत्वा तस्य सर्वाः राज्ञ्यः प्रसन्नाः अभवन्।
*-प्रदीपः!*