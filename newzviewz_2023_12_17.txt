'अवशिष्टाः भविष्ये योजनानां लाभं प्राप्नुयुः' इति। विकसितभारतसंकल्पयात्रायाः शुभारम्भ; प्रधानमन्त्रिद्वारा

मध्यप्रदेश-राजस्थान-छत्तीसगढ़-तेलंगाना-मिजोरमराज्येषु विकसितभारतसंकल्पयात्रायाः आभासीयमुद्घाटनं कुर्वन् प्रधानमन्त्री विकसितभारतस्य संकल्पे नगराणां महत्भूमिकाया: उपरि बलं दत्तवान्। ग्रामीणक्षेत्रस्य लाभार्थिभिः सह चतुर्णां संवादानामनन्तरं प्रधानमन्त्रिणा शनिवासरे नगरीयक्षेत्रस्य लाभार्थिषु ध्यानं केन्द्रितम्। ग्राम्यदरिद्रेभ्यः नगरस्य वसतिपर्यन्तं योजनाः इत्येतत् लक्ष्यं प्रति प्रतिबद्धतां प्रकटयन् सः प्रत्याभूतिं दत्तवान्। तेनोक्तं यत् ये अवशिष्टाः सन्ति तेऽपि भविष्ये योजनानां लाभं प्राप्नुयुः। विभिन्नयोजनानां लाभं गृहीतवन्तः लाभार्थिनः दूतरूपेण अन्येभ्यः योजनाभ्यः कथं लाभं प्राप्तवन्तः इति कथयितुं सः आह्वानं कृतवान्।

आम-आदमी-दलेन राघवचढ्ढा इत्यस्मै अपरं महत् दायित्वं दत्तम्, सः राज्यसभायां दलस्य नेता उद्घोषित:।

आम-आदमी-पार्टी राज्यसभासांसदाय राघवचढ्ढा इत्यस्मै महत्त्वपूर्णं दायित्वमयच्छत्। दलेन राज्यसभायां दलस्य नेता रूपेण नियुक्तः। आप इत्यनेन शनिवासरे एषा सूचना दत्ता। मद्यनीतिसम्बद्धे दिल्लीनगरस्य सांसद: संजयसिंहः ईडीद्वारा गृहीतः अस्ति, सः सम्प्रति निग्रहे अस्ति। तस्य विकल्पे राघवचढ्ढा आपपक्षस्य दिग्गजनेता अस्ति, राज्यसभायां दलस्य कृते वदति। अधुना एव केन्द्रीयनिर्वाचनआयोगसम्बद्धस्य विधेयकस्य विषये वादविवादस्य समये सः उक्तवान्। तस्य भाषणं सामाजिकमाध्यमेषु प्रसरितं जातमस्ति।
