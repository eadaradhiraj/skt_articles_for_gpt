सोमालियादेशस्य तटस्य समीपे अपहृतस्य वस्तुवाहकपोतस्य एम.वी.लीला नॉरफोक इत्यस्य समीपं भारतीयनौसेनायाः युद्धपोत: प्राप्त:इति सैन्याधिकारिणः अवदन्। भारतीयसैन्यपदाधिकारी उक्तवान् यत् अपहृतस्य पोतस्य उदग्रयानद्वारा निरीक्षणं क्रियते। सोमालियातटस्य समीपे अपहृतात् एम.वी.लीला नॉरफोक इत्यस्मात् १५ भारतीयाः अन्ये चालकाः च उद्धारिताः सुरक्षिताः च सन्ति। भारतीयसैन्याधिकारिणः अवदन् यत् नौसेनासैनिका: पोतस्य अन्येषु भागेषु अन्वेषणं कुर्वन्त: सन्ति।

अयोध्यायां निर्मितस्य राममन्दिरे 22 जनवरी दिनाङ्के भविष्यमाणाय अभिषेककार्यक्रमाय बाबरीमस्जिदस्य मुख्यपक्षधर: इकबाल अन्सारी आमन्त्रितः अस्ति। अस्मिन् कार्यक्रमे प्रधानमन्त्री मोदी, मुख्यमन्त्री योगी आदित्यनाथसहिताः षट्सहस्राधिकाः जनाः तत्र उपस्थिताः भविष्यन्ति। आरएसएस कार्यकर्तार: श्रीरामजन्मभूमितीर्थक्षेत्रस्य पक्षत: इकबाल अंसारी इत्यस्मै निमन्त्रणं दत्तम्। इकबाल अस्मिन् अवसरे अतीव प्रसन्नः दृश्यते स्म। सः अवदत् यत् भगवान् रामः अयोध्यायां विराजमान: भविष्यति। योऽपि आगमिष्यति स: साधुवृत्तिं समाचरिष्यति। ते ईश्वरेण दर्शितं मार्गं अनुसरिष्यन्ति। 
