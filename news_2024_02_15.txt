प्रधानमन्त्रिणा नरेन्द्रमोदिद्वारा अबुधाबीनगरे प्रप्रथमस्य हिन्दुमन्दिरस्य कृतम् उद्घाटनम्। १५०० मन्दिरेषु युगपत् आरात्रिकम्

अद्य अपराह्णे अबुधाबीनगरस्य प्रथमे हिन्दुमन्दिरे प्रतिमायाः प्राणप्रतिष्ठासमारोहः समायोजित:। प्रधानमन्त्री नरेन्द्रमोदी सायंकाले अबुधाबीनगरस्य प्रथमं हिन्दुमन्दिरं प्राप्तवान्। यत्र सः BAPS अक्षरपुरुषोत्तम स्वामिनारायण मन्दिरस्य उद्घाटनं कृतवान्। महत्त्वपूर्णं यत् प्रधानमन्त्री मोदी यात्रायाः प्रथमदिने यूएई-राष्ट्रपतिं मिलितवान्। इतः स: कतारं प्रति प्रस्थास्यति। कतारदेशे सः शेख तमीम बिन् हमद अल थानी इत्यनेन सह मिलितुं शक्नोति। एतदतिरिक्तं प्रधानमन्त्री कतारदेशे कैश्चित् गणमान्यजनै: सह मेलनस्य सम्भावना वर्तते।

सोनियागान्धीद्वारा राजस्थानत: राजसभाया: नामाङ्कनम्

कोङ्ग्रेससंसदीयपक्षस्य अध्यक्षा सोनियागान्धी राज्यसभानिर्वाचनार्थं नामाङ्कनं दातुं जयपुरं प्राप्तवती। तेन सह राहुलगान्धी, प्रियङ्का गान्धी वाड्रा च जयपुरं प्राप्तवन्तौ। सोनिया गान्धी सम्प्रति लोकसभायाः सांसदपदे अस्ति। सा रायबरेली-स्थानस्य प्रतिनिधित्वं करोति। बहुवर्षेभ्यः अनन्तरम् गान्धी-नेहरूवंशस्य कोऽपि सदस्यः राज्यसभां गच्छति।