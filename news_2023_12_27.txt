ओस्ट्रेलियायाम् झंझावातेन सह अतिवृष्टिः। नवजनाः मृताः।रक्षाप्रवर्तने निरताः रक्षिपुरुषाः। क्विन्स्लाण्ड्> क्रिस्तुमस् दिने ओस्ट्रेलियायां दुरापन्नेन झंझावातेन अतिवृष्टिहेतुना च मृतानां संख्या नव अभवत्। त्रिदिनानि यावत् अनुवर्तितायाः वृष्टेः इदानीं शमनमभवत् तथापि सङ्कटानां पूर्णपरिहारः न अभवत्। अपघातस्थितिः  इदानीमपि अनुवर्तते इति गोल्ट् कोस्ट् नगराधिपेन आवेदितम्। गतदिनत्रयं यावत् झंझावातहेतुना वैद्युतिविच्छेदः अभवत् इति कारणेन लक्षाधिकानि गृहाणि अन्धकारे पतितानि आसन्।

मलिनीकरणम् अतिरूक्षमभवत्।  नवदिल्ल्यां सर्वकारेण याननियन्त्रणम् आनीतम्।    वायुप्रदूषणेन सह शिशिरकालमपि आगते अवसरेऽस्मिन् श्वासोच्छ्वासाय महान् सम्मर्दमनुभवति भारतस्य राजधानी नवदिल्ली। वायुगुणसूचकाङ्कः (एयर् क्वालिट्टि इन्टेक्स् ) ४०० बिन्दुः यावत् वर्धिते सन्दर्भेऽस्मिन् यानानाम् उपरि नियन्त्रणं दापयित्वा मलिनीकरणमानं लघ्वीकर्तुं परिश्रमः करोति सर्वकारः। तदर्थं दिल्ली एन्  सि आर् मण्डलेषु बि एस्३ पेट्रोल्तैल यानानां बि एस् ४ डीसल्तैलयानानां च नियन्त्रणम् आनीतम्।

ईवीएम-नियन्त्रणं सम्भवितं, शीघ्रमेव व्याख्यास्यामः' इति कोंग्रेसनेता साम पित्रोडा         

२०२४ लोकसभानिर्वाचनात् पूर्वं कोंग्रेससपक्षेण पुनः इलेक्ट्रॉनिकमतदानयन्त्रस्य (ईवीएम) विरुद्धं प्रश्नाः उत्थापिताः। राहुलगान्धिन: निकटवर्ती, कोंग्रेसस्य विदेशविभागस्य अध्यक्षः च साम पित्रोडा उक्तवान् यत् ईवीएम-इत्यस्य नियन्त्रणं कर्तुं शक्यते। एतस्मिन् विषय सः शीघ्रमेव अन्ताराष्ट्रिययविशेषज्ञैः सह स्पष्टतां करिष्यति। 

राष्ट्रपति: द्रौपदी मुर्मू इत्यनया भारतीयन्यायसंहिताया:, भारतीयनागरिकरक्षासंहिताया:, भारतीयसाक्ष्यविधेयकस्य च अनुमोदनम्       

संसद: शीतकालीनसत्रे सद्यः पारितस्य त्रयः संशोधिताः आपराधिकविधेयकाः सोमवासरे (25 दिसम्बर) राष्ट्रपतिद्रौपदी मुर्मू इत्यनया अनुमोदिताः। अनेन सह भारतीयन्यायसंहिताया:, भारतीयनागरिकरक्षासंहिताया:, भारतीयसाक्ष्यविधेयकस्य च  विधिनिर्माणस्य मार्गः सरल: अभवत्। अधुना भारतीयदण्डसंहिताया: (IPC) भारतीयन्यायसंहिता (द्वितीय) संहिता, दण्डप्रक्रियासंहिताया: (CrPC) भारतीयनागरिकरक्षा (द्वितीय) संहिता, भारतीयसाक्ष्यअधिनियमस्य स्थाने भारतीयसाक्ष्य (द्वितीय) संहिता च स्थापिता: भविष्यन्ति।

आदित्य एल् आँण्  गम्भीरपदं प्रविश्यति। प्रभामण्डलप्रवेशस्य निम्नगणना समारब्धा।   भारतस्य प्रथमसैरयोजना इति प्रसिद्धा आदित्य एल् आँण् इत्यख्यायाः सूर्यप्रभामण्डलप्रवेशस्य अनुकूलसमयः समागतः। तदर्थं निम्नगणना समारब्धा इति इसरो द्वारा न्यवेदिता। भूतलात् १५ लक्षं किलोमीट्टर् दूरं प्राप्य लग्राञ्च् इति बिन्दौ भ्रमणपथस्य समीपं वर्तते आदित्य एल् आँण् । सूर्यस्य समीपवर्ती इति निर्णीतः बिन्दुः भवति लग्राञ्च्। विना विलम्बं लग्राञ्च् इति प्रभामण्डलं प्रवेष्टुं शक्यते इति ऐ एस् आर् ओ अधिकारिणा प्रबुध्यते। २०१४ तमे जनुवरि ६ दिनाङ्के श्रमः सफलं भविष्यति इति ऐ एस् आर् ओ  अधिकारिणः अवदन्।
