आन्ध्रप्रदेशस्य तटं प्रहृत्य 'माइचौंग' चक्रवातः उत्तरदिशि गत:, वर्षापूर्वसूचना यथावत्       

अद्य अपराह्णे बापटलाजनपदस्य समीपे दक्षिण-आन्ध्रप्रदेशस्य तटं प्रतिहोरं ९०-१०० वेगेन प्रचण्ड: चक्रवात: माइचौंग प्राप्त: आसीत्। अमरावती वातावरणविभागस्य केन्द्रस्य एकः अधिकारी अवदत् यत् अयं चक्रवात: उत्तरदिशि गत्वा चक्रवातरूपेण दुर्बलः भवितुम् अर्हति। आधिकारिकवक्तव्यस्य अनुसारं पश्चिममध्यबङ्गस्य खातस्य उपरि निर्मितं वातावरणं विगत ६ घण्टासु दक्षिण-आन्ध्रप्रदेशतटस्य उपरि ११ कि.मी./घण्टायाः वेगेन उत्तरदिशि गत:। एतेन नैकेषु स्थानेषु जलाप्लवस्य स्थितिरपि समुत्पन्ना। अग्रेऽपि तीव्रवर्षाया: सम्भावना वर्तते।

'गोमूत्रयुक्तेषु राज्येषु एव भाजपा विजयते' इतिडीएमके सांसदस्य विवादास्पदं वक्तव्यं संसदि कोलाहल:        

डीएमके-सांसदस्य सेन्थिलकुमारस्य विवादास्पदवक्तव्यस्य अनन्तरं संसदि महान् कोलाहलः अभवत्। संसद: शीतकालीनसत्रे सः हिन्दीभाषिणां राज्यानां विषये विवादास्पदं वक्तव्यं दत्तवान् येन अन्ये राजनैतिकदलाः क्रुद्धाः अभवन्। अन्येषां दलानाम् नेतारः सेन्थिलस्य वक्तव्यं अमर्यादितं वदन्त: क्षमायाचनां कर्तुं उक्तवन्तः, कोङ्ग्रेसनेता कार्तिचिदम्बरम अपि सेन्थिलकुमारस्य वक्तव्यम् अनुचितम् इति उक्तवान्। अन्यदलस्य नेतार: अपि प्रचण्डं विरोधं कृतवन्त:। एतेन लोकसभायाः राज्यसभायाः च कार्यं श्वः यावत् स्थगितं जातमस्ति।

तेलङ्गाणाराज्यस्य नूतनः मुख्यमन्त्री रेवन्तरेड्डी। ७ दिसम्बर् दिनाङ्के शपथं गृह्णीयात् इति कोङ्ग्रेसस्य आधिकारिकघोषणा       

कोङ्ग्रेसस्य प्रदेशाध्यक्ष: रेवन्त रेड्डी तेलङ्गाणादेशस्य नूतनमुख्यमन्त्री इति कोङ्ग्रेसेन आधिकारिकघोषणा कृता। सः ७ दिसम्बर् दिनाङ्के प्रातः ११ वादने मुख्यमन्त्रिरूपेण शपथं करिष्यति। महत्त्वपूर्णं यत् तेलङ्गाना-विधानसभानिर्वाचने कोङ्ग्रेसपक्षः ६४ आसनानि प्राप्य १० वर्षाणि यावत् सत्तायां स्थितं बीआरएस-पक्षं निष्कासितवान्।
