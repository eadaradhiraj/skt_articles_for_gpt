ज्ञानवापीप्रकरणे हिन्दुपक्षस्य महान् विजयः, न्यायालयेन अधोगृहे पूजायाः अनुमतिः दत्ता; उत्सवस्य वातावरणम्।
ज्ञानवापीस्थितस्य व्यासजी इति अधोगृहे पूजासम्बद्धस्य आवेदनस्य विषये जनपदन्यायाधीशस्य डॉ. अजयकृष्णविश्वेशस्य न्यायालये मंगलवासरे द्वयोः पक्षयोः तर्काः सम्पन्नाः। अस्मिन् प्रकरणे न्यायालयः बुधवासरे स्वस्य आदेशं दत्तवान्। अधोगृहे पूजायाः अनुमतिः प्रदत्ता अस्ति। अस्मिन् विषये हिन्दुपक्षस्य अधिवक्ता सुभाषनन्दनचतुर्वेदी अवदत् यत् अद्य व्यासजी इति अधोगृहे पूजायाः अधिकारः दत्तः अस्ति तथा च न्यायालयेन जनपदाधिकारिणे एकसप्ताहाभ्यन्तरे आदेशस्य अनुपालनं कर्तुं आदेशः दत्तः।

मणिशंकर अय्यरस्य पुत्री राममन्दिरस्य विरुद्धम् ३ दिवसीयं व्रतं कृतवती, वसतिमण्डलेन सूचना प्रदत्ता।
काङ्ग्रेसनेता मणिशंकर अय्यरस्य पुत्री सुरन्या अय्यर राममन्दिरस्य निर्माणस्य विरुद्धं त्रिदिवसीयं उपवासं कृत्वा सनातनधर्मस्य विरुद्धं प्रसारमाध्यमेषु निन्दां प्रकाशितवती। अस्य कारणात् तस्य जङ्गपुरा-स्थितस्य समाजस्य आरडब्ल्यूए-द्वारा तस्या: वक्तव्यस्य कृते सार्वजनिकरूपेण क्षमायाचनां कर्तुं उक्तं, यदि सा तथा कर्तुं न शक्नोति तर्हि वसतिं त्यक्त्वा अन्यत्र गन्तुं उक्तमासीत्।

संसद: नूतना परम्परा। राष्ट्रपते: स्वागतं सेंगोलद्वारा। 
बुधवासरे नूतनसंसद्भवने अद्वितीया नवीना च परम्परा सर्वै: दृष्टा। भारतीयराजनीतेः नूतनसांस्कृतिकप्रतीकरूपेण उद्भूतस्य सेङ्गोलस्य अर्थसंकल्पसत्रस्य आरम्भावसरे राष्ट्रपतिद्रौपदीमुर्मू इत्यस्य स्वागताय अपि च सत्रान्तरे प्रयोग: आरब्ध:। राष्ट्रपति: द्रौपदी मुर्मू इत्यस्या: संसद्सङ्कुलं प्रति आगमनात् पूर्वम् सभापतिपीठस्य दक्षिणकोणे तस्य कृते निर्दिष्टस्थानात् सेङ्गोलं बहिः निष्कास्य गजद्वारं प्रति पूर्णसम्मानेन नीतः, यत्र उपराष्ट्रपतिः जगदीपधनखड:, प्रधानमन्त्री नरेन्द्रमोदी , लोकसभा-अध्यक्षः ओम बिरला तथा प्रह्लादजोशी तस्य प्रतीक्षां कुर्वन्तः आसन्।