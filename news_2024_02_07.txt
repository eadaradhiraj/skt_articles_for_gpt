निर्वाचन-आयोगद्वारा पवारप्रकरणे निर्णय:। अजितस्य दलाय रा.कों.पा रूपेण मान्यता।
शरदपवारगणस्य उपरि निर्वाचनायोगस्य महान् वज्राघात:। निर्वाचनायोगेन राष्ट्रवादिकोंग्रेसपक्षस्य (एनसीपी) आन्तरिक-sयुद्धस्य विषये स्वनिर्णयस्य घोषणा कृता। निर्वाचनआयोगेन अजीतपवारगणस्य पक्षे निर्णयः दत्तः, अजीतपवारगण: एव वास्तविक: गण: इति।

उत्तराखंड-विधानसभायां 'युसीसी' विधेयक: प्रस्तुत:, विपक्षस्य विरोध:
उत्तराखण्डस्य मुख्यमन्त्री पुष्करसिंहधामी अद्य विधानसभायां समाननागरिकसंहिताविधेयकं प्रस्तुतवान्। विधेयकस्य प्रवर्तनानन्तरं विपक्षः कोलाहलं कर्तुं आरब्धवान्। अस्य कारणात् विधानसभायाः कार्यवाही मध्याह्नभोजनविरामस्य अनन्तरं यावत् स्थगिता जाता। उत्तराखण्डनिर्वाचन २०२२ समये मुख्यमन्त्री धामी इत्यनेन समाननागरिकसंहिताम् आनेतुं घोषणा कृता आसीत्। 