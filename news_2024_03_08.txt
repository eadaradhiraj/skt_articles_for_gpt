शिवपार्वति-संवादः, रामनाम-महिमा
स्कन्दपुराणानुसारं, भगवान् श्रीशंकरः देवीं पार्वतीं प्रीत्या अकथयत् - 'राम' इति अक्षरद्वययुक्तः मन्त्रः समस्तपापानां नाशकः अस्ति। यः मनुष्यः अटन्, तिष्ठन्, खादन्, पिबन् वा सर्वासु स्थितिषु, प्रतिक्षणं रामनाम्नः कीर्तनं करोति, सः अत्र कृतकृत्यः भूत्वा अन्ते हरेः पार्षदः भवितुमर्हेत्। 'राम' इत्ययं द्व्यक्षरमन्त्रः शतकोटिमन्त्राणाम् अपेक्षया श्रेष्ठः वर्तते। तावत् महत्त्वम् एतस्य नाम्नः। रामनामतः उत्तमः जपयोग्य-मन्त्रः नान्यः विद्यते लोके। येन रामनाम आश्रितं, तेन यमयातना भोक्तव्या नास्ति क्वापि, कदापि च। यः मनुष्यः अन्तरात्मस्वरूपेण रामनाम उच्चारयति, सः स्थावर-जङ्गमादिषु भूतप्राणिषु रमणं करोति। 'राम' इत्ययं मन्त्रराजः कथ्यते। अयं मन्त्रराजः समस्तान् भयरोगादीन् नाशयति। 'रामचन्द्र', 'राम', 'राम' --- इत्येवम् उच्चारणं क्रियेत तर्हि भूतले समस्तकार्यं सफलीभवति। गुणानाम् आकररूपम् इदं रामनाम देवैरपि सुष्ठु गीयते। अत एव हे देवेश्वरि! त्वमपि सदा रामनाम्नः उच्चारणं कुरु। यः रामनाम जपति, तस्य पूर्वकृतं वर्तमानकृतं, सूक्ष्मं, स्थूलम् इत्यादिकं समस्तं पापं विनश्यति इति ।
-- नारदः ।