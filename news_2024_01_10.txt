 राममन्दिर-प्राणप्रतिष्ठामहोत्सवस्य आमन्त्रणं कोंग्रेसद्वारा न स्वीकृतम्। सोनिया खडगे च अयोध्यां न गमिष्यत:।
२२ दिनाङ्के अयोध्यायां राममन्दिरप्राणप्रतिष्ठाकार्यक्रम: निर्धारित: अस्ति। तदर्थं सिद्धता अन्तिमस्तरे प्रचलति। कार्यक्रमेऽस्मिन् भागं ग्रहीतुं न्यासद्वारा प्रत्येकं पक्षस्य अध्यक्षाय आमन्त्रणं दत्तम् अस्ति। कोंग्रेसपक्षय अध्यक्षाय मल्लिकार्जुनखडगे संसदीयदलस्य अध्यक्षा सोनियागान्धी लोकसभाया: कोंग्रेसपक्षस्य नेता अधीररञ्जन चेत्येतेभ्य: अपि आमन्त्रणं दत्तोमसीत् परन्तु दलेन आधिकारिकं वक्तव्यं प्रसारितं यत् राममन्दिरप्राणप्रतिष्ठायाः आमन्त्रणम् आदरपूर्वकम् अस्वीकृतम् अस्ति। कोंग्रेसदलत: एकोऽपि नेता  22 जनवरी दिनाङ्के अयोध्यायां आयोजिते कार्यक्रमे न भागं न स्वीकरिष्यति।

I.N.D.I.A Alliance इत्यत्र बिहारे अपि सर्वसम्मति: न। त्रयाणाम् आसनानां कृते सी.पी.आई इत्यस्य हठ: 
I.N.D.I.A सङ्घटनस्य निर्माणस्य अनन्तरं इतोऽपि दलेषु एकसुत्रता नास्ति। सर्वेऽपि दला: स्वस्य स्वार्थपूर्तये आसनविभाजने स्वाधिकारं प्रकटयन्त: सन्ति। अखिलेश: ममता इत्यादय: पूर्वमपि एतस्मिन् विषये स्वाधिकारं प्रदर्शितवन्त:। अधुना बिहारे भा.क.पा त्रयाणां आसनानां विषये एकपक्षीयं घोषणां कृतवती। भा.क.पा महासचिवः डी राजा सोमवासरे पटनानगरे तेजस्वी यादवं नीतीशकुमारं च मिलितवान् आसीत्। आसनविषये वार्ता अन्तिमरूपेण न कृता इति कथ्यते। तदनन्तरं भाकपा आसनसम्बद्धं एकपक्षीयं घोषणां कृतवती।

उत्तरभारते आगामिदिनद्वयं तापमानं 2 डिग्रीसेल्सियस् अध: गमिष्यति। सूर्यप्रकाशस्य उपस्थितौ अपि शीतवायु: निरन्तरं भविष्यति।
आगामिषु ४८ घण्टासु उत्तरभारतस्य सर्वेषु क्षेत्रेषु न्यूनतमतापमानम् अंशद्वयम् अध: गमिष्यति। गुरुवासरे शुक्रवासरे च दिल्ली, एनसीआर इत्यादिषु केषुचित् भागेषु सूर्यप्रकाशः भविष्यति तथापि हिमशीतस्य न्यूनता न भविष्यति। चक्रवातसञ्चारस्य कारणात् वातावरणे एतादृशानि परिवर्तनानि दृश्यन्ते। नीहारस्य विषये विभागस्य अनुमानं यत् गतसप्ताहस्य इव अस्मिन् समये अपि निरन्तरं नीहारः भविष्यति।