हिन्दमहासागरे इजरायलस्य व्यापारनौकाया: उपरि ड्रोन-आक्रमणं, भारतीयनौसेनायाः साहाय्यार्थं प्रयास:
हमासदेशेन सह प्रचलत: युद्धस्य मध्ये हिन्दमहासागरे इजरायलस्य एकस्या: नौकाया: उपरि आक्रमणं जातम्। प्रतिवेदनानुसारं २३ दिसम्बर दिनाङ्के शङ्कास्पद-ड्रोन इत्यनेन आक्रमणं कृतम्, येन इजरायल्-देशस्य व्यापारिकनौकाया: क्षतिः अभवत्। भारतीयतटरक्षकस्य पोतः ICGS विक्रम पोरबन्दर अरबसागरे व्यापारिकपोतस्य MV Cam Pluto इत्यस्य मार्गे गच्छन् अस्ति। पोत: अयं सऊदी-अरबदेशस्य एकस्मात् खातत: मङ्गलूरुनगरं प्रति तैलं वहति स्म। चालकदलस्य सर्वे सदस्याः सुरक्षिताः सन्ति।

अमेरिकादेशस्य हिन्दुमन्दिरेषु विघटनप्रयासस्य विरुद्धं भारतस्य तीव्रप्रत्याघात: - विदेशमन्त्री एस जयशंकरः
अमेरिकादेशे हिन्दुमन्दिराणां विघटनप्रयासा:, तेषां पवित्रभित्तिषु खालिस्तानसमर्थितलेखनं च दृष्ट्वा भारतदेश: क्रुद्ध: अस्ति। भारतीयविदेशमन्त्रालयेन एतस्या: घटनायाः निन्दां कृत्वा तस्य विरोधस्य पञ्जीकरणं कृतम् अस्ति। विदेशमन्त्री एस जयशंकरः शनिवासरे घटनाया: विषये अवदत् यत् अतिवादिनः पृथक्तावादिन: च भारतात् बहिः स्थानं न प्राप्नुयु: इति। अत्र राष्ट्रियरक्षाविश्वविद्यालयस्य तृतीयस्य दीक्षांतसमारोहस्य अवसरे विदेशमन्त्री पत्रकारैः सह भाषमाणः आसीत्।न्यूयोर्कपुलिस एनवाईपीडी इत्यनेन उक्तं यत् पूर्वाग्रह:, हिंसा, सम्पत्तिनाश:, उत्पीडनं, द्वेष: वा अन्यस्य अपराध: यत्किमपि कार्यं वा भर्त्सनं वा अतीव गम्भीरं मन्यते। एतदर्थं उच्चप्राथमिकता च दीयते।

भारतमहासमुद्रे पण्यमहानौका आक्रमिता।दुबाय्> भारतमहासमुद्रे पण्यमहानौका ड्रोण् द्वारा आक्रमिता। जीवापायः न अभवत्। शनिवासरे आसीत् आक्रमणम्। नौकायै क्षतिः अभवत्। नैका इस्रायेलेन सम्बद्धः भवति इति आवेदनम् अस्ति। भारतस्य वारावल् तीरतः २०० नोट्टिक् मैल् दूरे दक्षिणपश्चिम भागे आसीत् आक्रमणम्॥

भारतस्य  गणतन्त्रदिनोत्सवे फ्रञ्च्देशस्य राष्ट्रपतिः विशिष्टातिथिः भविष्यति।  नवदिल्ली> भारतस्य २०१५ तमे संवत्सरे गणतन्त्रदिनोत्सवे फ्रञ्च्देशस्य राष्ट्रपतिः इम्मानुवल् मक्रोण् विशिष्टातिथिः भविष्यति। भारतस्य प्रधानमन्त्रिणः नरेन्द्रमोदिनः आमन्त्रणं फ्रञ्च्देशस्य राष्ट्रपातिना स्वीकृतमिति विदेशकार्यमन्त्रालयेन आवेदितम्।
