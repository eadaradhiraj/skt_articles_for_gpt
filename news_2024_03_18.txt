स्त्रीरत्नमाला
(सनातन भारतस्य स्त्रीरत्नानां चरितानि)
शतरूपा
मानवानां मूलपुरुषः मनुः इति मन्यते। चतुर्दशमनुषु ज्येष्ठः स्वायम्भुवमनुः। तस्य पत्नी शतरूपा। एषा मानवानां समेषां मातृस्थाने विराजते। सृष्टेरियं प्रथमा स्त्री ब्रह्मणः वामभागतः समुत्पन्नेति ब्रह्मांडपुराणे उल्लेखः वर्तते।
एषा ब्रह्मणः दक्षिणभागतः समुद्भूतं स्वायम्भुवं भर्तारम् अङ्गिकृत्य विरिञ्चेः सर्जनकार्यम् अन्ववर्तयत्। प्रियव्रतः,उत्तानपादः इत्यादीनां सप्तपुत्राणां आकूतिः,प्रसूतिः देवहूतिश्चेति तिसॄणां पुत्रीणाञ्च जन्मदात्री समभवत्।
विवाहात् पूर्वमियं कठिनां तपस्यां समाचरत्। तत्पुण्येनैव सृष्टेः प्रथमं पुरुषं स्वायम्भुवमनुं पतिरूपेण प्राप्नोत्।स्वायम्भुवशास्त्रे नार्योऽपि समानदायभागिन्यः इति प्रतिपादितमिति उल्लेखनीयः विषयः।
दृढः सङ्कल्पस्य भगवद्भक्तेश्च प्रतीकरूपः ध्रुव अस्याः पौत्रः। ध्रुवकुमारे संस्कारबीजवपनम् अनया एव विधत्तम्। पत्यनुकूला, श्रेष्ठसन्तानसमन्विता, महातपस्विनी शतरूपा नारीणाम् आदर्शभूता विद्योतते।
 
सौ. विजया उल्हासः गोखले ,रोहा,रायगडः
