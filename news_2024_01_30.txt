रक्तसमुद्रस्य प्रवर्तमानस्थितेः विषये भारतं अन्यैः देशैः सह सम्पर्के। ऊर्जासप्ताहे वैश्विकनेतृभिः सह चर्चा भवितुमर्हति।
हाउती-आतङ्कवादिनः कारणेन रक्तसागरस्य स्थितिः निरन्तरं दुर्गता जायमाना अस्ति। भारतस्य आवश्यकतायाः ३० प्रतिशतं प्राकृतिकतैलम् अनेन मार्गेण आगच्छति अपि च भारतं पेट्रोलियमनिर्यातस्य ५० प्रतिशतं अनेन मार्गेण प्रेषयति। अस्यां परिस्थितौ भारतं चिन्तितम् अस्ति। आगामिसप्ताहे आयोजिते भारत ऊर्जासप्ताहे विश्वस्य अनेकदेशेभ्यः आमन्त्रितैः अतिथिभिः पेट्रोलियममन्त्रिभिः च सह अस्मिन् विषये चर्चा भविष्यति इति पेट्रोलियम-प्राकृतिकगैसमन्त्री हरदीपसिंहपुरी कथयति। भारत-ऊर्जासप्ताहस्य आयोजनं गोवानगरे फरवरीमासे ६ तः ९ दिनाङ्कपर्यन्तं भविष्यति। अस्मिन् १७ देशेभ्यः पेट्रोलियममन्त्रिणः, पेट्रोलियमक्षेत्रे ९०० समवाया: च भागं ग्रहीष्यन्ति ।

एलोनमस्कस्य संस्थाया: उपलब्धिः, मानवमस्तिष्के ’चिप्’ प्रत्यारोहणं सफलम्। विकलाङ्गानां कृते लाभप्रद: भविष्यति।
एलोनमस्कस्य संस्थया महती उपलब्धि: प्राप्ता अस्ति। संस्थया मानवमस्तिष्के चिप्-प्रत्यारोपणं सफलतया कृतम्। दीव्याङ्गा: अस्य लाभं प्राप्स्यन्ति। यस्यां व्यक्तौ चिप् प्रत्यारोपितं तस्य स्वास्थ्यं सम्यक् अस्ति इति मस्क उक्तवान्। एषा सफलता मस्कस्य न्यूरालिङ्क् इति संस्थाद्वारा प्राप्ता अस्ति। न्यूरालिङ्कद्वारा गतवर्षस्य मई-मासे अमेरिकी-खाद्य-औषध-प्रशासनेन मानवमस्तिष्के चिप्-प्रत्यारोपणार्थं अनुमोदनं प्राप्तम् आसीत्। प्रारम्भिकपरिणामाः अत्यन्तं उत्साहवर्धकाः सन्ति। 