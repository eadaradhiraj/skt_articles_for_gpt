अनन्तस्य मार्गदर्शनेन चलत्यां 'वनतारा' परियोजनायां देशस्य विश्वस्य च रोगाक्रान्ताः आहताः च वन्यजीवाः नवजीवनं प्राप्नुवन्ति।
रिलायन्स् ग्रुप् एण्ड् फाउण्डेशन जामनगरस्य वनतारा परियोजनायाः माध्यमेन वन्यजीवानां जीवने नवीनं माधुर्यं योजयितुं संलग्नाः सन्ति। सम्प्रति वनतारा संस्थायां द्विशताधिकाः वृद्धाः रोगिण: च गजाः अपि च अन्यप्रजातीनां द्विसहस्राधिकानां वन्यजीवानां सेवा क्रियते।रिलायन्स् समूहस्य प्रमुखस्य मुकेश अम्बानी इत्यस्य पुत्रस्य अनन्त अम्बानी इत्यस्य निरीक्षणे एतत् अद्वितीयं अभियानं चाल्यते। वनतारासंस्था त्रिसहस्राधिक-एकर्-क्षेत्रे विस्तृतः अस्ति।
लोकसभानिर्वाचनात् पूर्वं केन्द्रसर्वकारः महत् निर्णयं कर्तुं शक्नोति, CAA मार्चमासात् कार्यान्वितं भवेत्।
आगामिमार्चमासात् नागरिकतासंशोधनाधिनियमं (CAA) कार्यान्वितुं निश्चितमस्ति। मार्चमासस्य प्रथमसप्ताहे लोकसभानिर्वाचनस्य घोषणा भविष्यति। तस्मिन् केन्द्रसर्वकारः आचारसंहिता-कार्यान्वयनात् पूर्वमेव क्रियान्वयनस्य निर्णयं कर्तुं गच्छति। पाकिस्तान-अफगानिस्तान-बाङ्गलादेशेभ्य: उत्पीडनस्य अनन्तरं भारते प्राप्तशरणा: हिन्दुजैन-बौद्ध-सिक्ख-जना: अस्य लाभं प्राप्स्यन्ति। अस्मिन् नियमे २०१४ तमस्य वर्षस्य डिसेम्बर्-मासस्य ३१ दिनाङ्कपर्यन्तं ये उत्पीडनग्रस्ता: जनाः समीपस्थेभ्यः देशेभ्यः आगताः ते भारतीयनागरिकतां प्राप्तुं शक्नुवन्ति। अफगानिस्तानं, पाकिस्तानं, बाङ्गलादेशः च इस्लामिकदेशाः सन्ति तथा च हिन्दु-बौद्ध-सिक्ख-जैन-जना: अल्पसंख्यकाः सन्ति।
चालकं विना रेल् यानं ८४ कि मी दूरम् अधावत्! 
प्रवेगः १०० कि मी प्रतिहोरम्। 
जम्मू> कृत्यपरिवर्तनाय चालके बहिर्गते अग्रे चलितं पण्ययानं ८४ कि मी दूरपर्यन्तं स्वयमधावत्। जम्मूमध्ये कठ्व रेल् निस्थानात् गतदिने  प्रभाते ७. २५ वादने स्वयं प्रस्थितं यानं ९ वादने पञ्चाबस्थे होषियारपुरं प्राप्तम्, कामपि दुर्घटनां विना!
कठ्व रेल् निस्थाने अवरोहणस्थाने आसीत् पण्ययानस्य स्थितिः, तथा  विच्छेदव्यवस्थादोषश्च यानधावनस्य कारणमिति मन्यते। क्रमेण अतिवेगं प्राप्तं यानं १०० कि मी प्रवेगेण धावितम्। किन्तु मार्गे सर्वत्र सुरक्षाजागरितप्रवर्तनानि आयोजितानि इत्यतः यत्र कुत्रापि दुर्घटनाः न जाताः इति आश्वासप्रदं वर्तते। यदा पञ्चाबस्य इन्चि बसि निस्थानस्य आरोहणस्थानं  प्राप्तं तदा यानवेगः न्यूनीभूतः।