सर्वोच्चन्यायालयस्य ऐतिहासिक: निर्णय:, अनुच्छेद 370 निष्कासनस्य निर्णय: यथावत्       

सर्वोच्चन्यायालयस्य पञ्चसदस्यीयपीठिका जम्मू-कश्मीरे अनुच्छेद-३७०-प्रावधानस्य निरसनस्य उपरि ऐतिहासिकं निर्णयं दत्तवती अस्ति। CJI चन्द्रचूड: इत्यनेन उक्तं यत् अनुच्छेद 370 इत्यस्य निरसनस्य आदेशः संवैधानिकरूपेण वैधः अस्ति। जम्मू-कश्मीरस्य संविधानसभायाः अनुशंसा भारतस्य राष्ट्रपतिं प्रति बाध्यकारी नास्ति। सीजेआइ इत्यनेन अनुच्छेदस्य ३७० निरसनस्य निर्णयः संवैधानिकः इति समर्थितः।

अन्ततो गत्वा भाजपद्वारा त्रयाणां राज्यानां मुख्यमन्त्रिण: उद्घोषिता:।       

निर्वाचनकाले भाजपदलेन मुख्यमन्त्रिरूपेण कस्यापि नाम्न: उद्घोषणा कृता न आसीत्। परिणामस्य अनन्तरमपि सम्यक् चिन्तयित्वा नूतनमुखस्य आनयनं कृत्वा दलेन सर्वेऽपि आश्चर्यचकिता: कृता:। क्रमेण छत्तीसगढस्य मुख्यमन्त्रिरूपेण विष्णुदेव:, राजस्थाने भजनलालशर्मा मध्यप्रदेशे च मोहनयादव: उद्घोषिता: सन्ति। राजनीतिज्ञानां मतेन अयं प्रयास: आगामिवर्षे भविष्यमाणस्य लोकसभानिर्वाचनस्य सिद्धतारूपेण कृत: अस्ति।
