अमसोण् वनप्रदेशे भीमसर्पवंशीयः नूतनः सर्पविभेदः।
अमसोण् वनप्रदेशात् अनाकोण्डा नामकः भीमसर्पवंशीयः नूतन सर्पविभेदः प्रत्यभिज्ञातः। प्रोफ. डाँ. फ्रीक् वोङ्क् इत्याख्येन  हरितवर्णयुक्तः अयं सर्पविशेषः प्रत्यभिज्ञातः। अस्य भीमसर्पस्य २६ पादमिता दीर्घता २०० किलो मितं भारः च अस्ति। उत्तरदेशस्य हरितभीमसर्पः इति अर्थद्योकं 'युनेक्कस् अक्कयिम' इति अस्य नामकरणमपि कृतम्। 'डैवेर्सिट्टि' इति शोधपत्रिकायां नूतनमिदं प्रत्यभिज्ञानमधिकृत्य प्रकाशितमस्ति।

विश्वस्य प्रथमा वैदिकघटी उज्जैननगरे। आधुनिकसमयेन सह मुहूर्त-पञ्चाङ्गादीनां विवरणम् भविष्यति। 
चन्द्रग्रहणं सूर्यग्रहणं वा कदा भविष्यति ? सूर्योदय: सूर्यास्त: वा कदा? कदा उत्तमः समयः भवति ?  वैदिकघटिकातः एतादृश्य: बहुविधाः विशिष्टाः सूचनाः प्राप्तुं शक्यन्ते। प्रधानमन्त्री नरेन्द्रमोदी १ मार्च दिनाङ्के आभासीयरूपेण एतस्या: घट्या: लोकार्पणं करिष्यति। एषा विश्वस्य प्रथमा डिजिटलघटिका भविष्यति यया न केवलं भारतीयमानकसमयः (IST) ग्रीनविच् मीनसमयः (GMT) च प्रदर्शितः भविष्यति, अपितु पञ्चाङ्गस्य ३० मुहूर्तानां च सूचनाम् अपि प्रदास्यति। उज्जैननगरस्य जीवाजीवेधशालायाः समीपे जन्तरमन्तरे ८५ फिट्परिमितः उन्नतं गोपुरं निर्मितम् अस्ति। यस्मिन् १०×१२ वैदिकघटिका स्थापिता भविष्यति। विक्रमसंशोधनसंस्थायाः निदेशकः श्रीरामतिवारी अवदत् यत् एषा घटी विश्वस्य प्रथमा घटी अस्ति या भारतीयसमयस्य प्रदर्शनं करिष्यति। उल्लेखनीयं यत् उज्जैनं कालगणनाकेन्द्रं मन्यते। मध्यप्रदेश मुख्यमन्त्री डा. मोहन यादवः उज्जैनं कालगणनायाः केन्द्रं कर्तुम् इच्छति। सः २०२३ तमस्य वर्षस्य डिसेम्बर्-मासस्य २२ दिनाङ्के विधानसभासत्रेऽपि एतत् अवदत्। मध्यप्रदेशसर्वकारः प्राइम मेरिडियनं इङ्ग्लैण्डदेशस्य ग्रीनविचतः उज्जैननगरं प्रति स्थानान्तरयितुं कार्यं करिष्यति। तदर्थं उज्जैन वेधशालायां शोधकार्यं भविष्यति। विशेषज्ञाः वदन्ति यत् ३०० वर्षपूर्वं यावत् समग्रस्य विश्वस्य मानककालः उज्जैनतः एव निर्धारितः आसीत् । देशस्य प्रथमा वेधशाला (वर्तमानः जीवाजी वेधशाला) उज्जैननगरे १७२९ तमे वर्षे राजा जयसिंहद्वितीयेन निर्मिता। वैदिकघटिका अन्तर्जालेन वैश्विकस्थानप्रणाल्या (GPS) च सह सम्बद्धा भविष्यति। यस्मिन् विक्रमसंवतस्य विषये सूचनाः IST, GMT, भारतीयसमयगणना चापि प्राप्स्यन्ते। तत्र सूर्योदयतः सूर्यास्तपर्यन्तं ग्रहाणां, योगस्य, भद्राया:, चन्द्रस्थानस्य, नक्षत्रस्य, सूर्यग्रहणस्य, चन्द्रग्रहणस्य च विषये सूचनाः प्राप्स्यन्ते। अभिजितमुहूर्त:, ब्रह्ममुहूर्त:, अमृतकाल: तथा वातावरणसम्बन्धं विवरणमपि प्राप्तुं शक्यते। घट्या: पृष्ठपटले प्रत्येकं घण्टायाः अनन्तरं नूतनं चित्रं दर्शयिष्यति। वैदिकघटिकया सह सम्बद्धं मोबाईल एप् अपि प्रारब्धं भविष्यति। यस्य परिकल्पना आरोह श्रीवास्तवः कुर्वन्नस्ति। तस्य नाम विक्रमादित्य वैदिकघटिका भविष्यति। वैदिकघटिकायाः ​​सर्वा: विशेषता: अस्मिन् एप् मध्ये भविष्यन्ति। चित्रम् - प्रतीकात्मकम्

कृषकाणां 'दिल्ली चलो'-यात्रा दिनद्वयं स्थगिता, अग्रिमरणनीते: २३ फरवरी दिनाङ्के निर्णयः भविष्यति।
केन्द्रसर्वकारेण सह वार्तायां कृषकाः अद्य देहलीनगरं प्रति पदयात्रायाः आह्वानं कृतवन्तः। दिल्लीं प्रति कृषकाणां पदयात्रायाः घोषणायाः भागत्वेन संयुक्तकिसानमोर्चा इत्यस्य (अराजनैतिकस्य) नेतारः सदस्याः च मंगलवासरस्य प्रातःकालादेव शम्भू-खनौरी-सीमायां योजनां कर्तुं आरब्धवन्तः। इतरथा एकस्य कृषकस्य मृत्योः वार्तां प्राप्य कृषकनेता जगजीतसिंहडल्लेवालः अवदत् यत्  स्थिते: संज्ञानं प्राप्य एव रणनीते: विचारं करिष्यामि।

मुम्बईनगरे कल्याणरेलस्थानकस्य समीपे ५४ विस्फोटकाः प्राप्ताः। 
मुम्बईनगरे कल्याणरेलस्थानकस्य समीपे बहुसंख्याकाः विस्फोटकाः प्राप्ता: सन्ति। प्रकरणं ज्ञात्वा सपदि रेलपुलिसदल:, स्थानीयपुलिसदल:, विस्फोटनिरोधकदलश्चतत्स्थानं प्राप्तवन्तः। सम्पूर्णे विषये अग्रे अन्वेषणं आरब्धम् अस्ति। सूचनानुसारं एते इलेक्ट्रॉनिकविस्फोटकाः सन्ति येषां उपयोगेन पर्वतत्रोटनाय भवति। अत्र आहत्य ५४ विस्फोटकानि प्राप्तानि सन्ति।