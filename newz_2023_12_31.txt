पाक्किस्थाने सामान्यनिर्वाचने इम्रान् खानस्य नामनिर्देशपत्रिका निरस्ता।    लाहोर्> २०२४ संवत्सरीये सामान्य-निर्वाचनस्पर्धायां भागं स्वीकर्तुं समर्पिता नामनिर्देशपत्रिका निर्वाचनसमित्या निरस्ता। २०२४ तमे संवत्सरे फेब्रुवरिमासस्य अष्टमे दिने पाक्किस्थाने निर्वाचनं भविष्यति। भ्रष्टाचारप्रकरणे नियमप्रक्रमाः अभिमुखीकुर्वन् अस्ति अयमिति हेतुना एव अस्य निर्वाचननामनिर्देशपत्रिका निरस्ता इति पाक्किस्थानस्य निर्वाचनसमित्या आवेदिता।

एनआईए इति राष्ट्रिय-अन्वेषणसंस्थया गतवर्षे अमेरिका, ब्रिटेन, केनेडादेशेषु भारतीयदूतावासेषु आक्रमणं कर्तार: ४३ संदिग्धा: अभिज्ञाता:। सूत्रानुसारं अन्वेषणसंस्था क्राउड्सोर्सिंग् इत्यस्य उपयोगेन सर्वेषां शङ्कितानां अन्वेषणं कृतवती। अस्मिन् विषये एनआईए इत्यनेन गृहमन्त्रालयस्य आदेशानुसारं २०२३ तमस्य वर्षस्य जूनमासे अमेरिका, ब्रिटेन, कनाडादेशेषु भारतीयकूटनीतिज्ञानाम् उपरि आक्रमणस्य प्रकरणं स्वीकृतम् आसीत्।
